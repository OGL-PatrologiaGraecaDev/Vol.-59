429
ΡΑτιιοι.. Gn. LIX.

non est opus tibi, ut quis te interroget. Id est, Antequam
audias , vides quid nos perturbet, et recreasti nos
dicendo, Pater vos amat , quia vos me amastis. Post tot.
et tanta, tunc tandem dicunt. Nunc scimys (Joan. 16.
50). Viden‘ quam rudes adhuc essent? Deinde quia ,
ceu gratias agentes, dicunt, N unc scimus, ait ille, Multis
aliis opus habetis , ut perfectionem attingatis: nihil
adhuc a vobis perfectum est. Nunc igitur me inimicis
tradetis , et tanta vos invadet formido , ut neque si-
mul abscedere possitis. Sed nihil hinc ego damni pa-
tiar. Viden' quomodo rursum attemperatus sermo sit?
Hac ergo de re illos accusat, quod perpetuo indul-
gentia opus haberent. Cum enim dicerent, 29. Ecce
nunc palam loqueris , et proverbium nullum dicis , 50.
et ideo credimus tibi; ostendit etiam nunc cum cre-
dunt, nondum credere, nec se illorum dicta admittere.
Haec vero dicit ad aliud illos tempus remittens. illud
autem , 52. Pater mecum est ,propter eos iterum po-
suit: hoc enim illos discere semper voluit. Deinde
ut ostendat se haec dicendo nondum illis perfectam tra-
didisse notitiam; sed ne ratiociniis exagitarentur
(verisimile enim erat eos humana quaedam cogitasse ,
metuisseque se nullum ab eo auxilium habituros
esse), ait : 53. Η we loquutus sum vobis, ut in me pacem
habeatis: id est, Ut non excidam ex animo vestro,
sed me recipiatis. Ne quis ergo hzec dicta in dogma
trahat: nam haec ad nostram consolationem dilectio-
nemque dicta sunt. Neque enim haec tantum patiemini :
aerumna: vestrae tandem sedabuntur; sed donec in
mundo eritis , in aerumnis versabimini , non solum
nunc cum trador, sed etiam postea. Sed animum eri-
gite: nihil enim grave patiemini. Postquam enim
Magister inimicos vicerit, non oportet discipulos con-
tristari. Et quomodo , quaiso , mundum vicisti? Jam
dixi, me principem ejus ejecisse foras; scietis autem
postea, cum omnes cedent vobis, et obtempera-
bunt.
ὅ. Homines quomodo sint immortales. — Licet cnim
nobis quoque vincere, si voluerimus ducem fidei no-
stra: respicere, et illa via, quam ille aperuit, incedere.
Ita neque mors nos superabit. Quid ergo? inquies ;
an non moriemur? hinc enim constaret mortem non
vicisse. Atqui tunc certator clarus est, non quando
cum hoste non confligit, sed quando congressus non
vincitur. Non ergo propter congressum mortales ,
sed propter victoriam immortales. Tunc enim morta-
les essemus, si perpetuo in morte maneremus. Ut
enim longissimae vita: animalia non immortalia dixe-
rim, etsi diuturno ante mortem vivant tempore : sic
nec mortalem dixerim eum, qui post mortem resur-
recturus est. Dic, quaeso, si quis ad breve tempus
erubesceret, illumne perpetuo rubrum diceremus?
Minime: non enim id habitus est. Si quis pallidus
fieret, an hunc regio morbo captum diceremus? Mi-
nime: temporaneus quippe morbus est. Ne ergo mor-
talem dicas eum, qui modico tempore in morte fuit.
Nam sic dormientes possemus mortuos appellare:
sunt enim. ut ita dicam, mortui, nihilque operantes.
Sed mors corpora corrumpit? Et quid hoc? non enim
fratres mutuo sumus, sed et membra et corpus unum.
2'1
