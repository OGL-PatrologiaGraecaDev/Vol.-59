
εδ ἱ ΙΟΔΝΝΙΒ CHRYSOSTOMI
lCHlEP. CONSTANTINOP. 8b
Patre. Neque propter illa solum, sed propter ea etiam
qua: sequuta sunt. Non ultra enim pastores tantum,
vel viduae, vel senes nobis illum annuntiant;sed
etiam ipsa rerum natura‘tuba clarius clamans, et
tam alta voce, ut ejus sonus statim hucusque perve-
nerit. Pervenit enim, inquit, usque in Syriam fama
ejus (Matth. 4. 24), qua: ipsum omnibus revelavit :
omnia undique clamabant, regem caelorum adventasse.
Nam daemones undique fugiebant et resiliebant, dia-
bolus obvolutus recedebat, ipsa mors repulsa interim,
postea penitus abolita eSt: omne infirmitatis genus
.olutum est; monumenta mortuos emittebant, insanos
dzemonia relinquebant, morbi inﬁrmos deserebant;
Videreque erat res stupendas et mirabiles, qua: jure
propheta: desiderabant videre, et non viderunt. Vi-
dere erat formatos oculos, et illud tam optabile,
cujus omnes spectatores esse cupiebant, quomodo
Adamum de terra formasset Deus, id brevi etin prae-
stantiore corporis parte ostendentem Christum;
membra insuper paralysi soluta et dissoluta, jam re-
stituta et caeteris copulata, manus emortuas motu
gaudentes, pedes solutos repente exsilientes, aures
obstructas jam apertas, et linguam magno sonitu lo-
quentem, qua: prius muta erat. Quemadmodum enim
optimus architectus, domum vetustate labantem : sic
ille humanam naturam restituit, partes fractas re-
sarsit, disjunctas et dissolutas copulavit, penitus
lapsas erexit. Quid dixerimus de animae reformatione,
corporeis curationibus longe praestantiore? Magna
res certe est corporis valetudo, sed multo major
animae; tantoque major, quanto anima praistantior
est corpore: neque hac tantum ratione, sed quia
corporum natura, quocumque illam velit Creator
agere, sequitur, nec resistit; anima vero quae sui
arbitrii est, et in actibus libertatem habet, non in
omnibus obtemperat Deo, si quidem nolit. lllam enim
invitam non vult Deus per vim et necessitatem. pul-
chram et virtute praeditam reddere : quandoquidem
illud virtus non esset : sed illi volenti et lubenti sua-
dendum, ut talis efficiatur : id quod longe difﬁcilius
est quam illa alia curatio. ltl tamen fecit ille, atque
nequitiae genus omne depulsum est. Ac sicut corpora
bene curata non ad valetudinem modo, sed ad su-
premum sanitatis statum reduxit : sic et animas, non
tnodo ab extrema nequitia eripuit, sed ad ipsum vir-
tutis culmen erexit. Publicanus factus est aposto-
lus; persequutor, blasphemus et contumeliosus,orbis
prmdicator fuit: magi, Judaeorum doctores; latro,
paradisi civis; meretrix, ﬁde magna refulsit; Chana-
nzea et Samaritana mulieres, quarum postrema mere-
trix erat; ex his, inquam, mulieribus altera praedica-
tionem apud contribules suos suscepit, totamque
civitatem quasi sagena captam ad Christum adduxit;
altera autem ﬁde et assiduitate id effecit, ut daemon
malignus ex lilia: sure anima pelleretur. Alii quoque
longe his pejores in discipulorum numerum statim
admittebantur. Omnia simul transmutabantur, corpo-
¹ δεινίι. legit, ipso rerum vox.
